<!DOCTYPE html>
<html lang="pl-PL">
<head>
    <meta charset="UTF-8">
    <title>Jhin</title>
    <link rel="stylesheet" href="styl.css">
</head>
<body>
    <div class="flex">
        <h1>Jhin</h1>
    </div>
    <div class="size">
    <p class="history">Jhin jest skrupulatnym, zbrodniczym psychopatą, który wierzy, że mordowanie jest sztuką. Niegdyś był więźniem w Ionia.grupaIonii, lecz został uwolniony przez szemranych członków tamtejszej rady rządzącej, by teraz służyć im w ich intrygach w roli zabójcy. Jego pistolet jest mu jak pędzel, którego używa do tworzenia prac pełnych artystycznej brutalności, przerażając swe ofiary oraz świadków. Jego makabryczny teatr sprawia mu okrutną przyjemność, co czyni z niego idealnego doręczyciela najmocniejszego z przekazów: przerażenia.</p>
        <p class="history">
        Góry położone na południu Ionii były przez lata nękane przez niesławnego "Złocistego Demona". Potwór wymordował na terenie prowincji Zhyun tuziny wędrowców, a niekiedy wręcz całe gospodarstwa, pozostawiając za sobą wynaturzone wystawy składające się ze zwłok. Uzbrojone grupy przeszukiwały lasy, osady najmowały łowców demonów, mistrzowie Wuju patrolowali drogi – wszystko na nic, bestia kontynuowała swe makabryczne dzieło.
        </p>
        <p class="history">
        W akcie desperacji rada w Zhyun wysłała posła do Wielkiego Mistrza Kusho, aby błagać go o pomoc. Usłyszawszy o ciężkim losie ludzi w tym regionie, Kusho zmyślił wymówkę, dlaczego nie mógł pomóc. Ale tydzień później mistrz, jego syn ShenSquareShen i wyróżniający się uczeń – ZedSquareZed, przebrali się za kupców i udali do prowincji. Potajemnie odwiedzali niezliczone rodziny, rozbite emocjonalnie przez zabójstwa, badali straszliwe miejsca zbrodni, i szukali ewentualnych powiązań lub prawideł dla morderstw.
    </p>
        <p class="history">
        Ich śledztwo trwało cztery długie lata i bardzo zmieniło trzech mężczyzn. Słynna czerwona grzywa Kusho posiwiała; Shen, znany ze swej inteligencji i poczucia humoru, stał się ponury; a Zed, najzdolniejszy z uczniów w świątyni Kusho, zaczął borykać się z problemami w nauce. Kiedy wreszcie udało się znaleźć prawidło dla tych morderstw, mówi się, że Wielki Mistrz wypowiedział następujące słowa: „Dobro i zło nie są prawdami. Rodzą się z ludzi, a każdy z nich widzi je na różny sposób”.
    </p>
        <p class="history">
        Ujęcie „Złocistego Demona”, przedstawione w najróżniejszych sztukach i poematach, miało się stać siódmym i ostatnim wielkim dokonaniem wybitnego życia Lorda Kusho. W wigilię Święta Kwiatów w Jyom Pass, Kusho przebrał się za znanego kaligrafa, aby wtopić się w tłum innych goszczących tam artystów. A potem czekał. Wszyscy zakładali, że tylko ktoś wyjątkowo zły byłby w stanie popełnić wszystkie te szokujące zbrodnie, lecz Kusho zdał sobie sprawę, że zabójcą był zwyczajny człowiek. Słynnym „Złocistym Demonem” okazał się być zwykły inspicjent objazdowych teatrów i oper, znany jako Khada Jhin.
    </p>
        <p class="history">
        Gdy ujęli Jhina, młody Zed chciał zlikwidować skulonego ze strachu człowieka, lecz powstrzymał go Kusho. Pomimo makabrycznych dokonań Jhina, legendarny mistrz podjął decyzję, że morderca powinien zostać wzięty żywcem i osadzony w więzieniu Tuula. Shen był innego zdania, jednak pogodził się z chłodną, beznamiętną logiką osądu swego ojca. Z kolei Zed, poruszony scenami morderstw, które nie dawały mu spokoju, nie był w stanie zrozumieć ani pogodzić się z tą litością. Mówi się, że od tego momentu w jego sercu zaczęły narastać frustracja i rozgoryczenie.
    </p>
        <p class="history">
        Uprzejmy i nieśmiały Khada Jhin nie ujawnił o sobie prawie niczego, i to pomimo długich lat, które spędził w Tuula. Nawet jego prawdziwe imię pozostawało zagadką. Mnisi zauważyli jednak, że więzień był bystrym uczniem, który wyróżniał się w wielu dziedzinach, takich jak kowalstwo, poezja i taniec. Niemniej jednak ani strażnicy, ani mnisi nie byli w stanie znaleźć sposobu na wyleczenie go z jego chorobliwych fascynacji.
    </p>
        <p class="history">
        A poza więzieniem Ionia popadła w chaos w wyniku inwazji imperium Noxusu, która doprowadziła do politycznej niestabilności. Wojna obudziła w spokojnym narodzie apetyt na rozlew krwi. Pokój i równowaga, z walki o które słynął Kusho, zostały zdruzgotane od środka, wraz z rosnącymi w siłę mrocznymi sercami i zawiązywanymi tajnymi przymierzami, które rywalizowały o wpływy. Zdesperowana, aby przeciwstawić się rosnącym w siłę wojownikom ninja oraz Wuju, klika zawiązana w kręgach rządzącej rady spiskowała w celu potajemnego uwolnienia Jhina i przekształcenia go w broń siejącą przerażenie.</p>

        <p class="history">
        Dzięki dostępowi do niemal nieograniczonych funduszy oraz do zbrojowni Kashuri i znajdujących się tam nowych broni, skala „przedstawień” Khady Jhina rozrosła się. Jego działania wzbudzają strach w wielu zagranicznych dostojnikach, jak również w tajnym podziemiu politycznym Ionii, jednakże jak długo pożądającego uwagi seryjnego zabójcę zadowalało będzie pozostawanie w cieniu?</p>
    </div>
</body>
</html>